{"tito:1:1":"<tr><td class='txt'><span class='verse'><a class='anchor' id='tito-1-1'>1.</a></span><span>Pawulo imbata y&#146;Imana n&#146;intumwa ya Yesu Kristo, mbiherewe kwizeza intore z&#146;Imana no kuzimenyesha ubwenge bw&#146;ukuri guhuje no kubaha Imana,</span></td></tr>","tito:1:2":"<tr><td class='txt'><span class='verse'><a class='anchor' id='tito-1-2'>2.</a></span><span>niringiye kuzabona ubugingo buhoraho, ubwo Imana itabasha kubeshya yasezeranije uhereye kera kose.</span></td></tr>","tito:1:3":"<tr><td class='txt'><span class='verse'><a class='anchor' id='tito-1-3'>3.</a></span><span>Ariko mu bihe yatoranije, yumvikanishije ijambo ryayo ubutumwa nahawe nk&#146;uko Imana Umukiza wacu yategetse.</span></td></tr>","tito:1:4":"<tr><td class='txt'><span class='verse'><a class='anchor' id='tito-1-4'>4.</a></span><span>Ndakwandikiye Tito, umwana wanjye nyakuri ku bwo kwizera dusangiye.Ubuntu n&#146;amahoro bibe kuri wowe, biva ku Mana Data wa twese no kuri Kristo Yesu Umukiza wacu.</span></td></tr>","tito:1:5":"<tr><td class='umutwe'>Pawulo ashinga Tito gutunganya iby&#146;Itorero ry&#146;i Kirete</td></tr><tr><td class='txt'><span class='verse'><a class='anchor' id='tito-1-5'>5.</a></span><span>Icyatumye ngusiga i Kirete ni ukugira ngo utunganye ibyasigaye bidatunganye, kandi ngo ushyire abakuru b&#146;Itorero mu midugudu yose nk&#146;uko nagutegetse.</span></td></tr>","tito:1:6":"<tr><td class='txt'><span class='verse'><a class='anchor' id='tito-1-6'>6.</a></span><span>Ibyo ni ukuvuga abagabo batariho umugayo bafite umugore umwe, bafite abana bizera kandi bataregwa ko ari inkubaganyi cyangwa ibigande.</span></td></tr>","tito:1:7":"<tr><td class='txt'><span class='verse'><a class='anchor' id='tito-1-7'>7.</a></span><span>Kuko umwepisikopi akwiriye kutabaho umugayo nk&#146;uko bikwiriye igisonga cy&#146;Imana, kandi ntakwiriye kuba icyigenge cyangwa ikirara, cyangwa umunywi w&#146;inzoga cyangwa umunyarukoni cyangwa uwifuza indamu mbi,</span></td></tr>","tito:1:8":"<tr><td class='txt'><span class='verse'><a class='anchor' id='tito-1-8'>8.</a></span><span>ahubwo abe ukunda gucumbikira abashyitsi, ukunda ibyiza, udashayisha, ukiranuka, wera, wirinda,</span></td></tr>","tito:1:9":"<tr><td class='txt'><span class='verse'><a class='anchor' id='tito-1-9'>9.</a></span><span>kandi ukomeza ijambo ryo kwizerwa nk&#146;uko yaryigishijwe, kugira ngo abone uko ahuguza abantu inyigisho nzima, no gutsinda abamugisha impaka.</span></td></tr>","tito:1:10":"<tr><td class='txt'><span class='verse'><a class='anchor' id='tito-1-10'>10.</a></span><span>Kuko hariho benshi b&#146;ibigande n&#146;abashukanyi, cyane cyane mu bakebwe bavuga ibitagira umumaro,</span></td></tr>","tito:1:11":"<tr><td class='txt'><span class='verse'><a class='anchor' id='tito-1-11'>11.</a></span><span>bakwiriye kuzibwa iminwa kuko hariho imiryango y&#146;abantu bubika bakayimaraho, bigishiriza ibidakwiriye kugira ngo babone indamu mbi.</span></td></tr>","tito:1:12":"<tr><td class='txt'><span class='verse'><a class='anchor' id='tito-1-12'>12.</a></span><span>Umwe muri bo w&#146;umuhanuzi wabo yaravuze ati &#147;Abanyakirete ni abanyabinyoma iteka, ni inyamaswa mbi, ni abanyanda mbi b&#146;abanyabute.&#148;</span></td></tr>","tito:1:13":"<tr><td class='txt'><span class='verse'><a class='anchor' id='tito-1-13'>13.</a></span><span>Uko guhamya ni uk&#146;ukuri. Ni cyo gituma ukwiriye kubacyaha cyane kugira ngo babe bazima mu byo kwizera,</span></td></tr>","tito:1:14":"<tr><td class='txt'><span class='verse'><a class='anchor' id='tito-1-14'>14.</a></span><span>batita ku migani y&#146;ibinyoma y&#146;Abayuda n&#146;amategeko y&#146;abantu batera umugongo ukuri.</span></td></tr>","tito:1:15":"<tr><td class='txt'><span class='verse'><a class='anchor' id='tito-1-15'>15.</a></span><span>Byose bibonereye ababoneye, nyamara nta kibonereye abanduye batizera, ahubwo bononekaye ubwenge n&#146;imitima yabo.</span></td></tr>","tito:1:16":"<tr><td class='txt'><span class='verse'><a class='anchor' id='tito-1-16'>16.</a></span><span>Bavuga yuko bazi Imana, ariko bayihakanisha ibyo bakora. Bene abo ni abo kwangwa urunuka, ni abatumvira Imana, no ku mirimo myiza yose nta cyo bamaze.</span></td></tr>","tito:2:1":"<tr><td class='umutwe'>Imibereho ikwiriye aba Kristo</td></tr><tr><td class='txt'><span class='verse'><a class='anchor' id='tito-2-1'>1.</a></span><span>Ariko wowe ho uvuge ibihuye n&#146;inyigisho nzima.</span></td></tr>","tito:2:2":"<tr><td class='txt'><span class='verse'><a class='anchor' id='tito-2-2'>2.</a></span><span>Uhugure abasaza kugira ngo be gukunda ibisindisha, bitonde, badashayisha, babe bazima mu byo kwizera n&#146;urukundo no kwihangana.</span></td></tr>","tito:2:3":"<tr><td class='txt'><span class='verse'><a class='anchor' id='tito-2-3'>3.</a></span><span>N&#146;abakecuru ni uko ubabwire bifate nk&#146;uko bikwiriye abera batabeshyera abandi, badatwarwa umutima n&#146;inzoga nyinshi, bigisha ibyiza</span></td></tr>","tito:2:4":"<tr><td class='txt'><span class='verse'><a class='anchor' id='tito-2-4'>4.</a></span><span>kugira ngo batoze abagore bato gukunda abagabo babo n&#146;abana babo,</span></td></tr>","tito:2:5":"<tr><td class='txt'><span class='verse'><a class='anchor' id='tito-2-5'>5.</a></span><span>no kudashayisha, no kwirinda gusambana, no kwita ku by&#146;ingo zabo, no kugira neza, bagandukira abagabo babo kugira ngo ijambo ry&#146;Imana ridatukwa.</span></td></tr>","tito:2:6":"<tr><td class='txt'><span class='verse'><a class='anchor' id='tito-2-6'>6.</a></span><span>N&#146;abasore ni uko ubahugure kudashayisha,</span></td></tr>","tito:2:7":"<tr><td class='txt'><span class='verse'><a class='anchor' id='tito-2-7'>7.</a></span><span>wiyerekane muri byose nk&#146;icyitegererezo cy&#146;imirimo myiza, kandi mu iyigisha ryawe ugaragaze uko uboneye udapfa gutera waraza,</span></td></tr>","tito:2:8":"<tr><td class='txt'><span class='verse'><a class='anchor' id='tito-2-8'>8.</a></span><span>n&#146;ijambo ryawe ribe rizima ritariho umugayo, kugira ngo umuntu uri mu ruhande rw&#146;ababisha amware atabonye ikibi yakuvuga.</span></td></tr>","tito:2:9":"<tr><td class='txt'><span class='verse'><a class='anchor' id='tito-2-9'>9.</a></span><span>Hugura abagaragu b&#146;imbata kugira ngo bagandukire ba shebuja, babanezeze muri byose batajya impaka,</span></td></tr>","tito:2:10":"<tr><td class='txt'><span class='verse'><a class='anchor' id='tito-2-10'>10.</a></span><span>batiba, ahubwo bakiranuke neza rwose kugira ngo muri byose bizihize inyigisho z&#146;Imana Umukiza wacu.</span></td></tr>","tito:2:11":"<tr><td class='umutwe'>Ubuntu bukiza bugaragarira abantu bose ubwo ari bwo</td></tr><tr><td class='txt'><span class='verse'><a class='anchor' id='tito-2-11'>11.</a></span><span>Kuko ubuntu bw&#146;Imana buzanira abantu bose agakiza bwabonetse,</span></td></tr>","tito:2:12":"<tr><td class='txt'><span class='verse'><a class='anchor' id='tito-2-12'>12.</a></span><span>butwigisha kureka kutubaha Imana n&#146;irari ry&#146;iby&#146;isi, bukatwigisha kujya twirinda, dukiranuka, twubaha Imana mu gihe cya none</span></td></tr>","tito:2:13":"<tr><td class='txt'><span class='verse'><a class='anchor' id='tito-2-13'>13.</a></span><span>dutegereje ibyiringiro by&#146;umugisha, ari byo kuzaboneka k&#146;ubwiza bwa Yesu Kristo, ari we Mana yacu ikomeye n&#146;Umukiza</span></td></tr>","tito:2:14":"<tr><td class='txt'><span class='verse'><a class='anchor' id='tito-2-14'>14.</a></span><span>watwitangiriye kugira ngo aducungure mu bugome bwose, kandi yuhagirire abantu kugira ngo babe ubwoko bwe bwite, bugira ishyaka ry&#146;imirimo myiza.</span></td></tr>","tito:2:15":"<tr><td class='txt'><span class='verse'><a class='anchor' id='tito-2-15'>15.</a></span><span>Ujye uvuga ibyo kandi ubibahugure, ubahana nk&#146;ufite ubutware rwose. Ntihakagire ugusuzugura.</span></td></tr>","tito:3:1":"<tr><td class='txt'><span class='verse'><a class='anchor' id='tito-3-1'>1.</a></span><span>Ubibutse kugandukira abatware n&#146;abafite ubushobozi, no kubumvira, babe biteguye gukora imirimo myiza yose</span></td></tr>","tito:3:2":"<tr><td class='txt'><span class='verse'><a class='anchor' id='tito-3-2'>2.</a></span><span>batagira uwo basebya, batarwana, ahubwo bagira ineza, berekana ubugwaneza bwose ku bantu bose.</span></td></tr>","tito:3:3":"<tr><td class='txt'><span class='verse'><a class='anchor' id='tito-3-3'>3.</a></span><span>Kuko natwe kera twari abapfapfa tutumvira kandi tuyobagurika, turi mu bubata bw&#146;irari ribi n&#146;ibinezeza bitari bimwe, duhora tugira igomwa n&#146;ishyari, turi abo kwangwa urunuka, natwe twangana.</span></td></tr>","tito:3:4":"<tr><td class='txt'><span class='verse'><a class='anchor' id='tito-3-4'>4.</a></span><span>Nyamara kugira neza kw&#146;Imana Umukiza wacu n&#146;urukundo ikunda abantu bibonetse</span></td></tr>","tito:3:5":"<tr><td class='txt'><span class='verse'><a class='anchor' id='tito-3-5'>5.</a></span><span>iradukiza, itabitewe n&#146;imirimo yo gukiranuka twakoze, ahubwo ku bw&#146;imbabazi zayo idukirisha kuhagirwa ari ko kubyarwa ubwa kabiri, ikadukirisha no guhindurwa bashya n&#146;Umwuka Wera,</span></td></tr>","tito:3:6":"<tr><td class='txt'><span class='verse'><a class='anchor' id='tito-3-6'>6.</a></span><span>uwo yahaye Yesu Kristo Umukiza wacu kuducunshumuriraho cyane,</span></td></tr>","tito:3:7":"<tr><td class='txt'><span class='verse'><a class='anchor' id='tito-3-7'>7.</a></span><span>kugira ngo dutsindishirizwe n&#146;ubuntu bwayo duhereko tube abaragwa, dufite ibyiringiro byo kuzahabwa ubugingo buhoraho.</span></td></tr>","tito:3:8":"<tr><td class='txt'><span class='verse'><a class='anchor' id='tito-3-8'>8.</a></span><span>Iryo jambo ni iryo kwizerwa kandi ndashaka ko uhamya ibyo ubikomeyeho cyane, kugira ngo abizeye Imana bagire umwete wo kumaramaza gukora imirimo myiza. Ibyo ni byo byiza kuko bigira icyo bimarira abantu.</span></td></tr>","tito:3:9":"<tr><td class='txt'><span class='verse'><a class='anchor' id='tito-3-9'>9.</a></span><span>Ariko ibibazo by&#146;ubupfu n&#146;amasekuruza, n&#146;intonganya no kujya impaka z&#146;amategeko ujye ubizibukira, kuko ari nta cyo bimaze kandi ari iby&#146;ubusa.</span></td></tr>","tito:3:10":"<tr><td class='txt'><span class='verse'><a class='anchor' id='tito-3-10'>10.</a></span><span>Nihagira uwirema ibice, numara kumuhana ubwa mbere n&#146;ubwa kabiri ntukamwemere,</span></td></tr>","tito:3:11":"<tr><td class='txt'><span class='verse'><a class='anchor' id='tito-3-11'>11.</a></span><span>kuko uzi yuko umeze atyo agoramye kandi akora ibyaha yicira urubanza.</span></td></tr>","tito:3:12":"<tr><td class='txt'><span class='verse'><a class='anchor' id='tito-3-12'>12.</a></span><span>Ningutumaho Arutema cyangwa Tukiko uzagire umwete wo kunsanga i Nikopoli, kuko ari ho nagambiriye kumarira igihe cy&#146;imbeho.</span></td></tr>","tito:3:13":"<tr><td class='txt'><span class='verse'><a class='anchor' id='tito-3-13'>13.</a></span><span>Ugire n&#146;umwete wo guherekeza neza Zena, umuhanga mu by&#146;amategeko na Apolo, kugira ngo batazagira icyo babura.</span></td></tr>","tito:3:14":"<tr><td class='txt'><span class='verse'><a class='anchor' id='tito-3-14'>14.</a></span><span>Kandi abacu na bo bige kumaramaza gukora imirimo myiza, babone uko bakenura ababikwiriye kugira ngo abacu be kugumbaha.</span></td></tr>","tito:3:15":"<tr><td class='txt'><span class='verse'><a class='anchor' id='tito-3-15'>15.</a></span><span>Abo turi kumwe bose baragutashya. Untahirize abadukunda dufatanije kwizera. Ubuntu bw&#146;Imana bubane namwe mwese.</span></td></tr>"}